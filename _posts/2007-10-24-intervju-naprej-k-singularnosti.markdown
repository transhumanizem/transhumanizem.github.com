---
layout: post
title: "Intervju: Naprej k Singularnosti"
categories: [singularnost, intervju]
last_updated: 2008-04-18
source_url: ""
author: "Bruce J. Klein"
---

Prosil sem gospoda Anissimova naj mi pomaga razumeti Singularnost tako, da bo odgovoril na nekaj osnovnih vprašanj. Izziv je velikodušno sprejel.

# Pogovor

##  BJKlein:

>"Singularnost". Kaj je to?

## Michael Anissimov:

> Tehnološka stvaritev bitja s sposobnostjo za samo-izboljševanje, mnogo večjo od človeške, kar ustvari nenadno, nepričakovano "konico" na grafu tehnološkega, duhovnega, intelektualnega in moralnega napredka. To bitje bi lahko bilo omrežje inteligentnih agentov, končni rezultat obsežnega evolucijskega algoritma, kibernetsko ali genetsko izboljšano človeško bitje, ali prijazna semenska UI. Slednja se nam zdi najbližje v toku tehnološkega napredka, in zdi se tudi, da bi si bili lahko o njenem moralnem obnašanju najbolj gotovi. 

## BJK:

> Zakaj bi nam bilo mar?

## MA:

> Grožnje nuklearnega in nanotehnološkega vojskovanja so na obzorju in pojav mehanske inteligence postaja vedno bolj neizbežen, zato se mnogo ljudi obrača k ideji, da je zelo pomembno *najprej* konstruirati moralno UI. Človeški problemi so bili prisotni od nekdaj in tehnologija je do sedaj pomagala le malo. Vendar pa bi bilo mogoče z uporabo superinteligence in ultratehnologije rešiti mnogo človeških problemov, kot jih poznamo, na primer smrt ali dolgčas. 

## BJK:

> Kaj se bo zgodilo potem?


## MA:

> Večina predvidevanih datumov za Singularnost se nahaja med 2050 in 2010, s tem, da je razpon nižjih 20 let občutno bolj pogost. Če uporabite iskalnik, lahko odkrijete dve preprosti dejstvi. Prvič, človeški možgani izvajajo končno število operacij za ustvarjanje zavesti, inteligence in ustvarjalnosti. Drugič, Moorov zakon se vztrajno nadaljuje in celo pospešuje, in ne kaže znakov, da bi se upočasnjeval. Ko se bo razpoložljiva računska moč pričela približevati znatnemu odstotku moči v človeških možganih, bomo imeli strojno zahtevane pogoje za UI. Od takrat naprej je le še stvar programiranja in stalnih napredkov v teoriji UI, nevroznanosti in kognitivnih znanosti, ki prihajajo bližje in bližje razčlenitvi funkcionalnih vidikov zavesti, ko se 00-le nadaljujejo.

## BJK:

> Kaj lahko storimo, da bomo pripravljeni?

## MA:

> Lahko namenimo svoj čas razmišljanju in pisanju o Singularnosti, Prijazni UI in pomagamo drugim, da se bodo bolj zavedali naprednih futurističnih idej na splošno. Seveda pa lahko za največji učinek vedno prispevate organizacijam za pospeševanje Singularnosti, kot so SIAI, WTA, ali Imminst.org