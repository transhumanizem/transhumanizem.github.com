---
layout: post
title: "Stopnje šoka prihodnosti"
categories: []
last_updated: 2008-04-18
source_url: "http://sysopmind.com/sing/shocklevels.html"
author: "Eliezer S. Yudkowsky"
---

# Povzetek

Stopnja šoka meri visoko–tehnološke koncepte, o katerih lahko razmišljate, ne da bi na vas naredili vtis, vas prestrašili ali povzročili slepo navdušenje—ne da bi se pri tem pojavil šok prihodnosti. Ničelna stopnja šoka ali SL0, na primer, je sodobna tehnologija in sodobni svet, SL1 je navidezna resničnost ali gospodarstvo, osnovano na e-trgovini, SL2 so medzvezdna potovanja, medicinska nesmrtnost ali genetski inženiring, SL3 je nanotehnologija ali UI, enakovredna človeku, SL4 pa je Singularnost. 

Ta klasifikacija se uporablja, ker pomaga izmeriti, na kaj je občinstvo pripravljeno; na primer, prehod za dve stopnji šoka višje bo povzročil pri ljudeh šok, za resen strah pa so potrebne tri stopnje šoka. Očitno je to samo nenatančno praktično pravilo! Pogosto opažam, da se pogosto hočem obračati na skupine glede na stopnjo šoka; na primer: Ta argument najbolje deluje med SL1 in SL2. (To ne pomeni, da so ljudje na različnih stopnjah šoka nujno razdeljeni v nasprotujoče si družbene skupine. To ni primer *Mi in Oni*.) 

**SL0**
:   Legendarna povprečna oseba se dobro počuti ob sodobni tehnologiji—ne toliko ob mejah moderne tehnologije, marveč ob tehnologiji, ki se uporablja v vsakdanjem življenju. Večina ljudi, TV voditelji, novinarji, politiki.

**SL1**
:   Navidezna resničnost, živeti do sto let, *Cesta v prihodnost*, *Obnoviti Ameriko*, *Šok prihodnosti*, meje sodobne tehnologije, kot jih vidi revija [Wired][1]. Znanstveniki, iskalci novosti, zgodnji uporabniki, tehnofili.

**SL2**
:   Medicinska nesmrtnost, medplanetarno raziskovanje, napredni genetski inženiring, in nove (*tuje*) kulture. Povprečni ZF navdušenec.

**SL3**
:   Nanotehnologija, UI, enakovredna človeku, manjša izboljšanja inteligence, uploading, popolna revizija telesa, medgalaktično raziskovanje. [Extropijci][2] in [transhumanisti][3].

**SL4**
:   [Singularnost][4], [Jupiter možgani][5], Sile, popolna mentalna revizija, ultrainteligenca, postčloveštvo, računanje v Alfa-točki, [Apoteoza][6], popolno izginotje *življenja kot ga poznamo*. Singularitanci in skoraj nihče drug.

Če obstaja peta stopnja šoka, nisem prepričan, če želim vedeti zanjo!

Uporabnost tega merila je zamisel, da je težko komurkoli predstaviti idejo, ki je več kot eno stopnjo šoka nad njegovo – stopnje šoka merijo, kaj lahko mirno sprejmemo, ne kaj vemo. Ljudi na SL4 je zelo malo in sam nisem bil eden izmed njih (preveč navdušen) ko sem napisal [Gledati v Singularnost][7] 1.0. Če nekoga še vedno skrbi navidezna resničnost (nižji del SL1), mu lahko brez skrbi poskusite razložiti medicinsko nesmrtnost (nižji del SL2), vendar ne nanotehnologije (SL3) ali uploadinga (visoka SL3). Morda vam bodo verjeli, vendar bodo prestrašeni—šokirani. 

To seveda ne pomeni, da tega ne morete storiti. Pravzaprav lahko izkoristite šok prihodnosti za prenos ideje. Vendar morate biti previdni.

Po istem postopku lahko singularitanec šokira oboževalca znanstvene fantastike, vendar ne ekstropijca – ekstropijec bo pokazal zanimanje, morda navdušenost, vendar ne bo šokiran. (Seveda je verjetno, če je bila oseba navdušena že nad transhumanizmom, da bo morda *divje* navdušena nad Singularnostjo.) Ekstropijec lahko šokira povprečnega bralca revije [Wired][1], vendar mora biti previden, če bo kaj takšnega poskušal z *osebo z ulice*—mogoče je, da bodo prestrašeni. In tako dalje. Na splošno vam prva stopnja šoka zagotavlja navdušenost, druga močno reakcijo—divje navdušenje ali nejevernost, tretja prestrašenost—ne nujno sovražnost, vendar prestrašenost, pri četrti pa se lahko zgodi, da vas *zažgejo na grmadi*.

Seveda se ne morete vedno opirati na pravila postopnosti. Če vam nekdo postavi vprašanje, na katerega je dejanski odgovor SL4 in zanimiva SL3 verzija ne obstaja, potem je čas, da pričnete govoriti, ali da utihnete. Če me bodo linčali sem se glede tega motil.

# Prilagoditev

Vaša stopnja šoka je običajno eno stopnjo pod najvišjo stopnjo šoka za katero ste slišali. Pravzaprav je najučinkovitejši način, da pomagate nekomu *diplomirati* s SL1 na SL2 je, da jim pomagate spoznati SL3 tehnologijo. Z drugimi besedami, če bodo vedeli o možnosti nanotehnologije, bo povzročilo, da se bodo počutili mnogo bolj udobno, oz. se jim bo zdela možnost medicinske nesmrtnosti bolj običajna. Podobno so majhna povečanja inteligence impresivna samo, če še niste slišali za Singularnost. To podajam kot izgovor, da sem potreboval tri leta za prehod z SL3 na SL4… SL5 ne obstaja in edina možnost, da bi se vam Singularnost zdela običajna je, če bi z njo živeli več let. Nisem še videl, da bi jo kdo presegel—to je težava. 

Zanimiva stvar pri stopnjah šoka je to, da največ časa zahteva *sprijaznitev* s tehnologijo stopnje šoka, pridobitev občutka *domačnost*i, ne le to, da v v tehnologijo stopnje šoka *verjamemo*. Ko sem se prvič srečal z idejo Singularnosti, sem takoj vedel, da je imel [Vernor Vinge][8] popolnoma prav; čutil sem, kako se moj celotni etični sistem prestrukturira v času petih sekund—naj vam povem, da je to zelo nenavaden občutek. Pet sekund, da sem verjel. Tri leta, da sem sprejel. Edini način, da se proces prilagoditve na stopnjo šoka pospeši je, da vpeljete še višjo stopnjo šoka. 

# Teorem fiksne točke

Stopnje šoka so zanimive, ker se zdi, da definirajo teorem fiksne točke za iskalce novosti. Nekateri ljudje, močneje kot drugi, uživajo v učenju novih stvari, iskanju novih idej in igranju z naprednimi tehnologijami; postanejo programerji, tehnofili, in tako dalje. Potem imamo ljudi, ki so, ki so bili vzgojeni kot tehnofili in imajo tudi nagnjenost do novosti; oni postanejo oboževalci znanstvene fantastike. Ljudje, ki so bili vzgojeni kot oboževalci znanstvene fantastike postanejo ekstropijci; ne poznam otrok, ki bi bili vzgojeni kot ekstropijci, vendar moje osebne izkušnje kažejo, da otroci, ki se spoznajo s transhumanizmom v otroštvu lahko postanejo singularitanci, ko odrastejo. Trenutno nimam podatkov o tem, kaj se zgodi otrokom, ki iščejo novosti in so bili vzgojeni kot singularitanci. Odkrito povedano, me je kar malo strah izvedeti.

Po drugi strani pa verjetno obstajajo tudi ljudje, ki preskočijo tri ali štiri stopnje šoka v svojem življenju. Zgoraj omenjena ideja je hipoteza o tem, kako se stopnje šoka pojavljajo v kulturi. 

 [1]: http://www.wired.com/ "Obišči spletno stran revije Wired"
 [2]: http://www.extropy.org/
 [3]: http://www.transhumanism.org/index.php/WTA/index/
 [4]: http://sysopmind.com/singularity.html
 [5]: http://en.wikipedia.org/wiki/Matrioshka_Brain
 [6]: http://sysopmind.com/sing/principles.html#apotheosis
 [7]: http://yudkowsky.net/singularity.html "Staring into the Singularity"
 [8]: http://en.wikipedia.org/wiki/Vernor_Vinge "Wikipadia o Verjnorju Vingeu"
 [9]: http://www.yudkowsky.net/beyond.html "Spletna stran avtorja članka"