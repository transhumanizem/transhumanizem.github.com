<!doctype html>
<html data-url="/clanki/tehnoloska-samo-transformacija">
  <head>
    <title>Tehnološka samo–transformacija ✹ transhumanizem.org</title>
    <link href="/favicon.png" rel="shortcut icon" />
    <link href="/style.css" media="screen" rel="stylesheet" type="text/css" />
    <meta charset="utf-8">
  </head>
  <body>
    <div id="wrapper">
      <a href="/" id="logo">✹ transhumanizem.org</a>
      <article>
  <header>
    <h1>Tehnološka samo–transformacija</h1>
  </header>
  <div class="meta">
    <div class="tags">
      Ključne besede:
      
      <a href="#tehnologija">tehnologija</a>
      
      <a href="#ekstropija">ekstropija</a>
      
    </div>
    <div class="author">
      Avtor:
      Max More
      (<a href="">izvirni članek</a>)
    </div>
    <div class="time">
      Zadnja posodobitev:
      18.04.2008
    </div>
  </div>
  <div id="article-content">
    <h2>Večanje osebne ekstropije</h2>
<blockquote class="emphatic">
	<p>Vendar pa mi hočemo biti tisti, kateri smo—novi, edinstveni, neprimerljivi, 
	tisti, ki si sami postavljajo svoje zakone, tisti, ki se sami ustvarjajo!</p>
</blockquote>
<p><cite>-- Friedrich Nietzsche <span class="cite-book">(The Gay Science, str. 335)</span></cite></p>
<blockquote class="emphatic">
	<p><q>Uvoljiti jaz.</q>—Aktivne, uspešne narave delujejo, ne po diktatu: <q>
	Spoznaj se</q>, temveč kot da bi pred njimi visela zapoved: <q>Uvolji jaz in 
	postal boš jaz.</q>&quot;</p>
</blockquote>
<p><cite>-- Friedrich Nietzsche <span class="cite-book">(Assorted Opinions and Maxims)</span></cite></p>
<h2>Samo–transformacija in osebna ekstropija</h2>
<p id="odstavek-1">Samo–transformacija je proces, ki povečuje osebno ekstropijo. 
Ekstropija je merilo inteligence, informacijske vsebine, razpoložljive energije, 
dolgoživosti, vitalnosti, raznolikosti, kompleksnosti in kapacitete za rast določenega 
sistema. Brez dvoma je <em>samo–transformacija</em> mišljena kot <em>pozitivna</em> 
samo–transformacija. Spremembe, o katerih bom govoril, na nek način <em>povečujejo</em> 
ekstropijo v vašem življenju in osebi, namesto, da bi bile vrednotno nevtralne—pomagajo 
vam, da boste bolj inteligentni in bolj modri, fizično bolj zdravi in polni energije, 
vedno bolj psihološko učinkoviti, bolj ustvarjalni, racionalni in produktivni, ter 
bolj učinkoviti pri zbiranju in filtriranju informacij.</p>
<p id="odstavek-2">Ekstropijska življenjska filozofija gleda na samo–transformacijo 
kot primarno vrednoto. Vrednota je psihološka značilnost, moralna odličnost, ki 
nas žene, da živimo odlično na določen način. Vrlina <em>neodvisnosti</em>, na primer, 
je značilnost, ki jo kaže oseba, katera sama sprejema svoje odločitve, z uporabo 
lastne presoje in ne dovoljuje, da bi drugi sprejemali odločitve zanjo po že privzetem 
vzorcu. Vrlina samo–transformacije je značilnost, ki odseva in omogoča težnjo osebe 
po fizični, intelektualni, moralni in psihološki odličnosti. Predanostsamo–transformaciji 
pomeni zavrnitev vdanosti v povprečnost, izpraševanje meja lastnega potenciala in 
težnjo po stalnem preseganju psiholoških, družbenih, psiholoških, genskih in nevroloških 
omejitev.</p>
<p id="odstavek-3">samo–transformacija je več kot zgolj preferenca.
<a href="http://en.wikipedia.org/wiki/Ayn_Rand" title="Wikipedia o Ayn Rand">Ayn 
Rand</a> je identificirala temeljno in dokončno izbiro, s katero se nenehno sooča 
vsak organizem: živeti ali umreti. Ne da bi nujno podpiral Randino mnenje, po katerem 
je mogoče <em>vse</em> vrednote in vrline striktno izpeljati iz dokončne odločitve 
umreti ali živeti, vseeno potrjujem trditev, da obveza uspešnemu in izpolnjujočemu 
življenju—Aristotelova vizija človeškega razcveta in&nbsp; Nietzschejeva volja do 
moči—zahteva zavesten napor, da presežemo sami sebe, da presežemo vse omejitve naši 
rasti. samo–transformacija je vrlina ker promovira naše preživetje, našo učinkovitost 
in naše blagostanje. Kot dinamični proces samo–preseganja, notranje generirano gonilo 
po rasti in uspevanju, je samo bistvo in najvišji izraz življenja.</p>
<p id="odstavek-4">Narava samo–transformacije ponuja del razloga zakaj v ekstropijski 
filozofiji ni mesta za pojme kot so bogovi in nadnaravno. Kot sta spoznala Feuerbach 
in Nietzsche, predpostavka nekega prostora božanske popolnosti spodkopava življenje, 
saj sta <em>Bog</em> in <em>duh</em> reaktivna koncepta, ker sta definirana v smislu 
tega, kaj fizično življenje ni. V glavnih religijah je svet nizkoten in pokvarjen, 
naš fizični obstoj prehoden in manjvreden. Zvestoba življenju vsebuje sklep iskati 
vitalnost znotraj, ne v zunanjem božanstvu ali nadnaravnem prostoru. Koncept popolnega, 
neskončnega, večnega in v celoti dobrega nadnaravnega prostora, ki je v popolnem 
nasprotju s svetom izkušenj in ponižuje ter jemlje našemu svetu in našemu fizičnemu 
jazu vrednost in pomen. Življenje je v temelju nenehen proces, katerega jedro je 
samo–preseganje, napredovanje, samo–transformacija in samo–izboljševanje. Namen 
življenja ni zgolj preživetje, saj njegove energije ostanejo, ko je ta osnovni cilj 
enkrat zagotovljen; prav tako ni njegov namen služiti ali častiti karkoli zunanjega, 
zakaj to bi bilo samo–odtujujoče. Bistvo življenja je to, kar je Nietzsche imenoval 
volja do moči—večno gonilo življenja za njegovo lastno povečevanje in odličnost. 
Ekstropijsko življenje tako ne more nikoli manifestirati samo–žrtvovanja ali čaščenja 
superiornih bitij.</p>
<p id="odstavek-5">Praksa samo–transformacije sinergistično sodeluje z drugimi ekstropijskimi 
načeli, kot so utelešena v dejanjih posameznika.
<a id="om-op-01" href="#op-01" title="Opomba 1">[1]</a> <em>Dinamični optimizem</em> 
služi motiviranju nenehne osebne transformacije in za vzdrževanje transformativnih 
naporov ter premagovanje pregrad in uničujoče malodušnosti v obdobjih težav ali 
utrujenosti. <em>Širjenje brez meja</em> v smislu družbe nudi kontekst, ki nam je 
potreben za vzdrževanje dejanskega dolgoročnega osebnega napredka, za nudenje energije, 
prostora in ogrodja za raznolikost, ki je implicitna v individualni samo–transformaciji.
<em>Inteligentna tehnologija</em> v tem kontekstu pomeni usmerjanje znanosti in 
tehnologije v transcendenco naših doslej inherentno omejenih sposobnosti. <em>Spontani 
red</em> je stanje omogočanja, ki dovoljuje vsakemu posamezniku, da sledi svoji
<em>samo</em>–transformaciji z minimalnim vmešavanjem drugih, za maksimalno splošno 
korist iz posledične raznolikosti.</p>
<h2>Samo–transformacija in ekstremna dolgoživost</h2>
<p id="odstavek-6">Ekstropijska predanost samo–transformaciji se naravno sklada 
z ekstropijsko željo po ekstremni dolgoživosti in prizadevanju za fizično nesmrtnost. 
Praktično nesmrtni transljudje se bodo morali nenehno modificirati, da bi ostali 
na tekočem s svetom, ter da bi si zagotovili dovršitev, gledano na dolgi rok. Izpolnitev 
starodavnega alkimističnega prizadevanja za ključ do odprave staranja je na obzorju. 
Po dolgih letih plazenja z le majhnimi uspehi (kot na primer prehranske omejitve 
in poskusi s ko–encimom Q10), je interventna gerontologija v zadnjih desetih letih 
začela uporabljati orodja molekularne biologije. Napredek tako v teoriji kot v praksi 
se pospešuje in bo naredil še en skok naprej ko bodo v uporabo prišla analitična 
in interventna orodja nanomedicine, verjetno do konca prve četrtine 21. stoletja. 
Ni več tako radikalno trditi, da lahko pričakujemo velikansko podaljšanje človeškega 
življenjskega razpona do sredine 21. stoletja (in <em>morda</em> celo mnogo prej).
<a id="om-op-02" href="#op-02" title="Opomba 2">[2]</a></p>
<p id="odstavek-7">Mnogi izmed tistih, ki površinsko razmišljajo o možnostih in 
posledicah neomejenih časovnih razponov nam slikajo svet statičnih oseb, ki so se 
naveličale življenja. Tiste, ki so visoke starosti slikajo kot psihološko izžete. 
Enačijo globoko zrelost z zdolgočasenostjo in apatijo. To je lažna podoba, razen 
v primeru tistih, ki (pri <em>kateri koli</em> starosti) izberejo pasivno življenje 
mirovanja kljub pritiskom sprememb. Ni nam potrebno gledati v prihodnje stoletje, 
da bi videli, kako ta projekcija prej prikriva kot razjasnjuje. Celo sedaj, ko se 
ocenjeni življenjski razpon približuje osemdesetim letom (brez ozira na bodoči napredek 
v gerontologiji), so bili pogoji življenja, ki so pomembni za osebno transformacijo, 
podvrženi drastičnim spremembam v primerjavi z zgodovinsko nedavno preteklostjo. 
Ko je večina ljudi umirala pri tridesetih ali štiridesetih letih starosti, ali celo 
manj in se je tehnologija, kultura in družbena organizacija spreminjala z ledeniško 
hitrostjo, ni bila osebna transformacija ne potrebna ne hvaljena. Človek, ki je 
obdeloval zemljo v Evropi 16. stoletja ni čutil potrebe po kljubovanju svojim mejam 
v prid inovativnemu življenju. Njegovo delo bi verjetno ostalo nespremenjeno celo 
življenje. Verjetno bi bil poročen do smrti in organizacija njegove družine bi bila 
verjetno določena–brez neprijetnih alternativnih življenjskih stilov, ki bi vznemirjali 
njegovo ravnodušnost. Redko, če sploh kdaj, bi se moral spoprijeti z izzivom novih 
tehnologij, pomembnih novih idej, ali znatnih političnih sprememb.</p>
<p id="odstavek-8">Sedaj, v letu 1993, gre lahko le malo ljudi skozi življenje ne 
da bi bili podvrženi velikim spremembam in skoraj nihče (amiši so morda izjema) 
se ne more izogniti vsaj nekaterim spremembam svojega življenjskega stila. Vedno 
bolj absurdno je prepričanje mladih, da se lahko izučijo za eno kariero in v tej 
karieri ostanejo za neomejen čas. Delavci v proizvodnji so se morali naučiti storitvenih 
spretnosti; administrativni uslužbenci so se morali naučiti uporabljati računalnike; 
in zdravniki so se morali prilagoditi novim modalnostim diagnostike in zdravljenja. 
Družinska struktura ni več določena, da bi vanjo vstopali nezavedno in bi nas obvezovala 
do konca življenja. Vloga moškega kot hranilca družine in glave gospodinjstva je 
pod vprašajem, kakor tudi potreba po veliki družini, partnerjem nasprotnega spola 
in dosmrtni predanosti. Na voljo imamo rastočo izbiro idej, naprav, kultur, športa 
in iger, izbira pa raste z vedno večjo hitrostjo, zaradi rasti prebivalstva in ekonomskih 
pritiskov.</p>
<p id="odstavek-9">Tako je, že sedaj, samo–transformacija—učenje novih spretnosti, 
modificiranje navad, izbira novih interesov in obnašanj—nujna, če želimo ostati 
vključeni v naš protejski svet. Medtem ko je stari svet dušil osebno inovacijo v 
morju mirovanja, nas sodobni svet vedno znova elektrificira z nabojem sprememb. 
Enaindvajseto stoletje—doba prehoda iz človeškega v transčloveško—lahko le ojača 
to napetost. Medtem ko bodo nekateri konservativci vedno poskušali stagnirati kolikor 
je mogoče, bodo pritiski vedno v prid osebni transformaciji. Biotehnologija, nanotehnologija, 
nevralna omrežja, sintetična inteligenca, širjenje v vesolje, ojačevanje inteligence 
in nevrokemične modifikacije (vključno s trenutno še nepredvidenimi modifikacijami) 
bodo zagotovile pretok sprememb in širitev polja izbire. Navajeni smo asociirati
<em>visoko starost</em> (kot jo sedaj pojmujemo) s pomanjkanjem energičnosti, slabim 
zdravjem in senilnostjo. Vendar pa bodo stoletniki prihodnjega stoletja videti mladostni 
in polni energije. Ne samo, da bo fizična bolezen postala praktično neznana, temveč 
bomo tudi v polnosti razumeli izvor depresije in pomanjkanja navdušenja, kar nam 
bo omogočalo, da bomo sebe ohranjali v trajnem stanju visoke energije. Z odpravo 
staranja, kroničnih bolezni in depresije, visoka starost ne bo nič več pomenila 
utrujenosti, odmaknjenosti ali resignacije.</p>
<p id="odstavek-10">Poleg tega, da nam bo transformacija potrebna za to, da bomo 
ostali na tekočem, bomo mi, potencialni nesmrtniki, ugotovili, da je samo–transformacija 
potrebna za izpolnjujoče, smiselno življenje. Medtem ko so stari nazori trdili, 
da je za smiselno življenje potrebna močna in stabilna vez z določeno skupnostjo, 
določena družbena vloga in določen bog, ekstropijski nazor vidi smiselnost in izpolnjenost 
delno v vezeh, ki jih posameznik <em>po svoji volji in zavestno </em>oblikuje, ter 
v <em>procesu </em>rasti, obnove in razpuščanja starih vezi, ter oblikovanja novih.
<a id="om-op-03" href="#op-03" title="Opomba 3">[3]</a> Za stimulativno, izzivov 
polno in izpolnjujoče življenje, bo potrebna periodična, čeprav ne stalna, metamorfoza. 
Namesto trajnega umika po šestih desetletjih, bodo dolgoživi odhajali na začasne 
umike, da bi premišljali o svojem trenutnem življenju, da bi za nekaj časa upočasnili 
tempo, ali da bi se naučili novih spretnosti. Ne glede na to, kako dolgo živimo, 
vedno bomo lahko našli nove interese, nova področja raziskav, nove prijatelje, nove 
kulture in subkulture, ter nove športe in igre. Z izogibanjem mirovanju se lahko 
za vedno izmikamo eksistencialnemu dolgočasju, ki je tipizirano v zgodbah kot je 
Čapekov <cite>The Makropulos Case</cite>. Nekateri se bodo navsezadnje odločili 
za končanje svojih sicer neomejenih življenj, kot to stori Elina Makropulos, vendar 
le tisti, ki se ne bodo spoprijeli z izzivom samo–transformacije.</p>
<p id="odstavek-11">Dolgoživa in globoko zrela oseba bo močno drugačna od ljudi 
sedanjih dni (tudi če prezremo tehnološke izboljšave, ki so na hitro opisane spodaj). 
V primerjavi smo vsi danes živeči nezreli, nerazviti dojenčki. Svoje odločitve sprejemamo 
na podlagi ozke perspektive, ki jo oblikujemo po majhnem številu let, podobno pogledu 
na temen avditorij, ki ga razsvetljuje osamljen reflektor. Naši starejši jazi bodo 
razumeli lastne in tuje motivacije, hrepenenja, in obnašanje mnogo globlje; eksperimentirali 
bodo z mnogo več idejami, kulturami in razmerji. Ti starejši jazi se bodo ozrli 
nazaj na svoje prvo stoletje življenja in videli svoje zgodnje jaze kot nezrele 
in impulzivne, nevedne in podle, ki so sprejemali odločitve večinoma v nevednosti 
glede sveta in samih sebe. Do 20. stoletja je vse znanje, ki ga je akumulirala najstarejša 
oseba, degradirala starost in uničila smrt. V prihodnosti bodo starejši lahko gradili 
na svojem znanju, ter razvili stopnjo sofisticiranosti in zrelosti, ki jo mi, šele 
novorojeni, nismo sposobni v polnosti dojeti. </p>
<p id="odstavek-12">Imortalizem in samo–transformacija spadata na nek način skupaj: 
nekateri izmed nas, ki živimo sedaj, ne bodo doživeli odprave staranja. V luči tega, 
longevisti z dovolj previdnosti, samostojnosti in odločenosti izvajajo dogovore, 
da bodo spravljeni v biostazo (trenutno še neizpopolnjena oblika krionične suspenzije) 
v primeru prenehanja življenjskih funkcij zaradi bolezni, nesreče, ali starosti. 
Izbira biostaze verjetno rešuje življenja, vendar s seboj prinaša možnost resničnega 
šoka prihodnosti. Paciente, ki bodo ostali v biostazi več kot nekaj let, bo pozdravil 
precej drugačen svet. Razgledi takšnega surovega skoka iz znanega v nenavadni svet 
so bili dovolj, da so prestrašili ljudi proč od ideje biostaze. Ta razgled tako 
vznemirja ljudi, da se raje odločijo postati hrana za črve, kot da bi se soočili 
s tujo prihodnostjo. Bolj kot smo predani samo–transformaciji, manj strahu bomo 
imeli pred nenadnim skokom v prihodnost. Neznano nam bo znano. Izkušeni bomo v prilagajanju, 
učenju in inovacijah. Morda bomo na ta razgled gledali celo bolj z vznemirjenjem 
kot s strahom.</p>
<h2>Samo–definicija</h2>
<blockquote class="emphatic">
	<p id="odstavek-13">Ena stvar je potrebna—Dati stil svojemu karakterju—veličastna 
	in redka veščina! Vrši jo tisti, ki ocenjuje vse, kar njegova narava predstavlja 
	v moči in šibkosti, ter to nato oblikuje v umetniški načrt, dokler se vse ne 
	zdi kot umetnost in razum, ter celo šibkosti razveseljujejo oko.</p>
</blockquote>
<p id="odstavek-14"><cite>Friedrich Nietzsche <span class="cite-book">(The Gay Science, 
str. 290)</span></cite></p>
<p id="odstavek-15">Zgodovina človeštva je bila zgodovina rasti v smislu naše sposobnosti 
za definiranje nas samih kot posameznikov. Naša prihodnost bo priča nadaljevanju 
in poglobitvi tega evolucijskega procesa. Primitivne oblike življenja, iz katerih 
smo se razvili, so v celoti definirale sile, ki so bile zunaj izbire, kot so genske 
in okoljske determinante. Aktualni pomen teh faktorjev se manifestira v obrabljeni 
diskusiji o <em>naravi proti vzgoji</em>, ali genski dediščini proti okolju. Vendar 
pa imamo mi, bolj kot kateri koli drugi organizem ali zgodnejši ljudje, moč definirati 
sebe, izbrati kdo in kako smo. Kot je dokazoval Richard Dawkins v <cite>The Selfish 
Gene</cite>, kot zavestna bitja lahko razumemo in tako v odločanje vključimo imperative 
naših genov. Lahko se upremo tiraniji sebičnih replikatorjev. Ta zmožnost za upor 
proti našemu genskemu programiranju je tisto, kar nam omogoča nadzor nad našo reprodukcijo, 
preusmeritev naših spolnih energij, ter redefiniranje in reorganiziranje spolnih 
vlog ter družinskih struktur. Ko so naša okolja postala bolj raznolika, je narasel 
tudi naš obseg izbir. Mnoge ljudi morda še naprej programirajo aspekti njihovega 
okolja (vstopne informacije, družinska vzgoja, geografska lokacija, politična ideologija, 
prevladujoča moralnost, religija, itd.), vendar pa morajo sedaj običajno izbirati 
med tekmujočimi programskimi silami. Na tem mestu se nahaja začetek avtonomije. 
Obstoj raznolikih opcij olajšuje—vendar ne zagotavlja—da bo dani posameznik lahko 
sprejemal <em>zavestne odločitve</em>.</p>
<p id="odstavek-16">Nepretrgano večanje naše vedenjske, morfološke, nevrološke in 
genske svobode je mogoče videti v primerih, ki segajo od površinskih do globokih. 
Naša izbira obleke je lahko uporabna tako za izražanje nečesa o nas samih (<q>Sem 
učinkovit uslužbenec</q>, <q>Sem oboževalec Grateful Dead</q>) kot za to, da nam 
pomaga doseči določeno razpoloženje. Nošenje bolj formalne obleke za določene dele 
dneva nam lahko pomaga, da se osredotočimo na trenutno nalogo. Oblačenje v športno 
opremo lahko proizvede razpoloženje, naklonjeno telesni vadbi. Oglaševanje nam nudi 
enoplastne vzornike in nam morda lahko pomaga, da se počutimo kot določena vrsta 
osebe z uporabo določenega izdelka.</p>
<p id="odstavek-17">Te delne osebnosti, ki jih lahko najdemo v knjigah in filmih—bolj 
obsežne in globoke kot tiste v oglaševanju—delujejo kot šablone, ki nas vodijo pri 
oblikovanju nas samih v jaz, kateri želimo postati. Mnogi moški poskušajo, vsaj 
delno, oponašati trde like, ki jih upodabljajo Arnold Schwarzenegger, Clint Eastwood, 
Harrison Ford, in Jean–Claude van Damme. V zadnjem času so tudi ženske dobile svojo 
izbiro osebnosti, upodobljenih v Ripley Sigourney Weaver in Sarah Connor Linde Hamilton. 
Mnogi bralci te revije so, v različnem obsegu, skušali posnemati lastnosti iz osebnosti 
pisateljev Ayn Rand in Roberta Heinleina. Z osredotočenjem na paradigmatične osebnosti 
v teh didaktičnih zgodbah, se lahko približamo našemu želenemu jazu, ne da bi morali 
izpeljati potrebno obnašanje iz abstraktnih pravil. Podoba naših nameravanih rezultatov 
je bolj učinkovita pri promoviranju sprememb kakor abstrakten sestav predpisov. 
V časih intelektualnega nasprotovanja in izolacije, na primer, bo spomin na podobo 
Randinega Howarda Roarka utrdil našo določnost in neodvisnost bolj kot prepričevanje 
samih sebe da <em>bodimo neodvisni!</em></p>
<p id="odstavek-18">Spremembe imen so bile dolgo časa metoda za redefiniranje in 
predajanje jaza določenim vrednotam. Po tradiciji so se ženske, ki so se poročile, 
odpovedale svojim priimkom zaradi priimka svojega moža. Ta postopek je bil način 
podpore prepričanju, da so moški primarni in da so ženske podrejene. Prevzem novega 
imena lahko odseva posameznikovo zavračanje domače kulture, religije, ali nacionalnosti 
in identifikacijo z novimi skupnostmi. Privzeta imena so pogosta na računalniških 
mrežah, pri čemer so nova imena pogosto zelo drugačna od standardnih imen. Večje 
število ekstropijcev je privzelo nova imena, da bi prikazovali kaj <em>cenijo</em>, 
namesto, da bi obdržali etiketo, ki jih povezuje z neizbranim ozadjem.</p>
<p id="odstavek-19">Računalniške mreže so postale&nbsp; pomembno stičišče samo–definiranja, 
vsaj z ozirom na našo sposobnost izbiranja kakšni smo videti drugim. Poleg naših 
privzetih imen na spletu, nekateri radi predstavljajo virtualno podobo, ki je drugačna 
od njihove fizične podobe. Nekatere ženske uporabljajo običajna moška imena, ter 
skrbno vzdržujejo ta videz, da bi videle, kako drugače jih bodo obravnavali. Ker 
je to, kar je mogoče vedeti o nekom ne glede na njegovo privoljenje na internetu 
precej omejeno s strani samega medija, je zelo lahko predstavljati osebne značilnosti 
selektivno, ali celo zavajajoče. Tisti, ki hočejo interaktirati z drugimi brez seksističnih, 
rasističnih, ali nacionalnih predsodkov, lahko zadržijo ali prikrijejo ta dejstva 
o sebi. Prezgodaj zreli, vendar še vedno mozoljasti mladoletniki lahko prispevajo 
k razpravam brez strahu, da bodo drugi gledali na njihove prispevke kot manjvredne 
zaradi starosti ali izgleda.</p>
<p id="odstavek-20">Kaj se bo zgodilo, ko se bo hitrost mreže povečevala, ter tako 
omogočila cenovno dostopne video in glasovne prenose? Bo to prisililo virtualne 
podobe, da se pokorijo fizičnim podobam? Morda sprva, vendar pa bodo napredki pri 
računanju omogočili realnočasovne modifikacije ali sintezo naših virtualnih podob.&nbsp; 
Zabaven in verjeten primer tega je mogoče najti v
<abbr title="znanstveno–fantastičnemu">ZF</abbr> romanu <cite>Schismatrix</cite> 
Bruca Sterlinga, kjer so video podobe obdelane, da odstranijo neobrite brade in 
kožne madeže, ter za povečanje privlačnosti v odsotnosti make–upa. Tehnike morfanja 
in digitalne obdelave podob se že pomikajo v tej smeri. Prav tako, kot spletniki 
sedaj uporabljajo privzeta imena, bodo v prihodnosti mnogi ustvarjali sintetične 
obraze in glasove kot sredstva izražanja. Njihova telesa bodo v večini primerov 
prenehala omejevati njihove načine izražanja; zmožni bodo izbirati obliko, ki bo 
rahlo ali pa drastično drugačna od njihove dejanske podobe. Še dlje v prihodnosti, 
če se bomo uploadali in obstajali primarno v komputacijskem svetu (ter se downloadali 
v vrsto teles, kot nam bo ustrezalo), bosta obseg možnih oblik in enostavnost njihovega 
prisvajanja postala praktično neomejena. Razlika med identiteto virtualne podobe 
in dejansko podobo bo v prihodnjih letih vedno šibkejša, ter bo dokončno izginila, 
če se uploadamo. Naše sintetične podobe bodo postale naše dejanske podobe.</p>
<p id="odstavek-21">Upoštevanje drže in telesnih gibov je še ena pot za doseganje 
želenega psihološkega stanja. Fizično bolj drastične modifikacije, kot so kozmetična 
kirurgija in vsadki, postajajo vedno bolj vsakdanji. Ko stroški padajo in strokovno 
znanje narašča, bo vedno več ljudi izbiralo radikalne kirurške in fizične modifikacije, 
še posebej ko bo nanomedicina zamenjala surove kirurške spremembe. Lahko bomo videli 
fiziogonomične izbire, ki so tako bizarne kot tiste v mladinski skupini <cite>Urban 
Surgery</cite>, ki jo je prikazal ZF pisatelj Walter Jon Williams.</p>
<p id="odstavek-22">V 21. stoletju bosta globina in pomen samo–transformiranja in 
izboljševanja daleč presegla naše sedanje izkušnje. V enem desetletju bodo biologi 
dekodirali človeški genski program, nato pa bomo pospešili našo sposobnost razumeti 
in popravljati gensko–pogojene fizične (ter psihološke in intelektualne) primanjkljaje, 
ter izboljšati običajne zmožnosti do transčloveških stopenj. Sodobna genska terapija 
je veličasten dosežek, vendar se bo zdela nepomembna, ko bo nanomedicina postala 
sposobna spreminjati DNK razvitega, odraslega človeka. Potem lahko vsak izmed nas 
izbere, da bo v manjši meri ali pa radikalno preoblikoval svojo fizično konstitucijo. 
Lahko bomo okrepili svoje imunske sisteme, spremenili naše poteze obraza, postali 
višji ali nižji, močnejši ali bolj nežni, ter izostrili naše čute.</p>
<p id="odstavek-23">Kljub tem zmožnostim bomo še vedno ostali človeški, le da bomo 
imeli na voljo izbiro možnosti za doseganje vrhov človeškega potenciala. Vendar 
pa bi bile genske spremembe lahko dovolj radikalne, da bi oznaka <em>človeško</em> 
postala netočna. Če bi bilo gensko kodiranje nekaterih ljudi dovolj drugačno od 
tistega pri ostalih ljudeh, bi lahko postali drugačna vrsta. Če bodo spremembe
<em>pozitivne</em> spremembe, bodo ti novi vrhovi na evolucijski pokrajini <em>transčloveški</em>. 
Gensko izboljševanje se bo uporabljajo skupaj z nevrokemičnimi modifikacijami in 
drugimi kognitivnimi izboljšavami, kot je nevralno–računalniška integracija (kot 
je opisana spodaj). Mi, ki cenimo napredek, preseganje starih omejitev, ter iskanje 
novih sposobnosti, ne bomo več dovoljevali, da nas omejuje naša genska, biološka 
in nevrološka dediščina. Ne bomo se menili za biološke fundamentaliste, ki se bodo 
zaklinjali na <em>Božji načrt</em>, ali <em>naravni red stvari</em>, v poskusu, 
da bi nas omejili na človeškem nivoju. Skozi transčloveški nivo bomo prešli v postčloveštvo, 
kjer bodo naše fizične in intelektualne zmožnosti presegle človeške, kakor človeške 
presegajo opičje. Da bi v polnosti uspevali, je za samo–transformacijo potreben 
upor proti človeškemu. Kot je dejal Nietzsche:</p>
<blockquote class="emphatic">
	<p id="odstavek-24">Učim vas nadčloveka. Človek je nekaj, kar je potrebno preseči. 
	Kaj ste storili, da bi ga presegli?</p>
</blockquote>
<p id="odstavek-25"><cite>Tako je govoril Zaratustra (I prolog, str.3)</cite></p>
<p id="odstavek-26">Porajajočim tehnologijam in bodočim tehnologijam transformacije 
se bodo nekatere religiozne in humanistične skupine upirale ravno zaradi njihovih 
velikanskih zmožnosti za spreminjanje naše konstitucije. Nekaj nasprotovanja bo 
izhajalo iz strahov zaradi domnevnih nevarnosti teh tehnologij. Res je, previdnost 
je utemeljena, vendar pa so taki strahovi običajno močno prenapihnjeni—kot je pokazala 
histerija v zvezi z raziskavami genskega inženiringa. Nasprotovanje bo motivirala 
tudi bolj nejasna ideja, da se ljudje ne bi smeli <em>vmešavati</em> v <em>Božji 
načrt</em>, ali <em>naravni red</em>. Ta ideja lahko samo zabava nas, ki ne verjamemo 
v nobenega boga in ki razumemo, da je transformacija sebe in okolja popolnoma naravna 
za ljudi. </p>
<h2>Idealni jaz / Optimalna osebnost </h2>
<p id="odstavek-27">V prizadevanju za Samo–transformacijo se soočamo s preobiljem 
izbora tako ciljev kot sredstev. Vprašanja o ciljih lahko vsebujejo: <q>Na razvoj 
katerih spretnosti naj se osredotočim?</q> <q>Hočem postati bolj ali manj pristranski?</q>
<q>Bolj ali manj popustljiv do drugih?</q> <q>Kakšen poklic želim?</q> <q>Mi je 
fizična kultivacija pomembna?</q> Z ozirom na sredstva, pa bi lahko vprašali: <q>
Naj nadaljujem z/se ponovno vrnem v formalno izobraževanje?</q> <q>Naj delam za 
druge ali zase?</q> <q>Naj uporabljam trenutno generacijo pametnih drog?</q> <q>
Naj se prijavim za krionično suspenzijo?</q> Za učinkovito nadaljevanje našega samo–oblikovanja 
bo potreben jasno definiran cilj. Če vemo za cilj našega potovanja, bomo lahko postavili 
prioritete in izbirali izmed metod in sredstev, ter se odločili za tiste, ki se 
nam zdijo najbolj zaželene in za katere mislimo, da so najbolj učinkovite. </p>
<p id="odstavek-28">Postavitev cilja za Samo–transformacijo je najlažje implementirati 
s tem, da si ustvarimo paradigmo, idealizirani model osebe, katera želimo postati. 
Primerjava našega trenutnega stanja z našo paradigmo nam bo omogočila krmariti med 
stvarmi, ki nam odvračajo pozornost in skušnjavami učinkoviteje, kot če bi poskušali 
motivirati svojo pot samo z uporabo abstraktnih pravil, načel in vodil. Kibernetični 
nadzorni sistemi delujejo po tem principu. Imajo načrt ali prikaz svojega cilja, 
ter nenehno primerjajo svoje trenutno stanje ali lokacijo z načrtom, ter se prilagajajo, 
da ostanejo na poti. Naša paradigma—ki jo bom imenoval <em>idealni jaz</em>, ali
<em>optimalna&nbsp; osebnost </em>&nbsp;<a id="om-op-04" href="#op-04" title="Ompomba 4">[4]</a>—se 
razlikuje od načrtov večine kibernetičnih sistemov v tem smislu, da je dinamična, 
ne statična. <em>Mi</em> odločamo kdo želimo postati in nič nam ne more preprečiti, 
da bi si znova premislili glede svoje poti (čeprav moramo razumeti, da sta trajnost 
in vztrajnost običajno bolj produktivni kot pogoste spremembe smeri). Naš idealni 
jaz bi se moral razvijati, ko revidiramo rangiranje naših vrednot, ko kot vredne 
truda priznamo nove cilje, ter ko se naučimo novih načinov obnašanja, ki bolj učinkovito 
doprinašajo k našemu idealu. Optimalna osebnost je Nietzschejev <cite>Ubermensch</cite>, 
višje bitje, ki obstaja v nas kot potencial ter čaka, da se ga uresniči. </p>
<p id="odstavek-29">Za konstrukcijo in periodično revidiranje optimalne osebnosti 
je potrebna visoka stopnja samozavedanja, razumevanje tega, kaj smo motivirani storiti 
in kaj so vzroki teh motivacij. Imeti moramo predstavo o tem, kaj lahko upravičeno 
pričakujemo, da se bo spremenilo, v katerem koli danem časovnem obsegu. Preden se 
podamo v spreminjanje karakteristik naše osebnosti, zato, da bi se skladale z ali 
da bi podprle druge karakteristike, bi morali kritično razmisliti o tem, katere 
dele našega trenutnega jaza smo izbrali prostovoljno in katere smo privzeli podzavestno, 
jih absorbirali iz družinskega in kulturnega okolja. Na primer, nekdo je bil lahko 
vzgojen, da bi bil nepopustljivo vljuden, da ne bi nikoli neposredno spregovoril 
o nečem, kar bi se mu zdelo zmotno ali odvratno. Ta oseba je morda privzela ta vzorec 
obnašanja, ter čutila, da je del nje, vendar pa bi jo kritična refleksija lahko 
pripeljala do odločitve, da se takšno obnašanje križa z njenimi bolj premišljenimi 
vrednotami in cilji—tistimi, ki so dejansko osebni, ker so bili zavestno oblikovani 
v luči njegovih širših pogledov glede samega sebe in sveta. Prepričanja, vrednote, 
ali vedenja, v večji meri privzeta nerefleksivno (t.j., večina zgodaj v življenju 
pridobljenih osebnih lastnosti) pa lahko kljub temu oblikuje del posameznikovega 
idealnega jaza, vendar le po pregledu in ponovni potrditvi njihove vrednosti in 
skladnosti z drugimi zaželenimi lastnostmi. </p>
<p id="odstavek-30">Nevarnosti prežijo v vsaki želji, da bi bili drugačni od našega 
sedanjega jaza. Imeti predstavo o idealni osebnosti, ter kritična samo–preiskava, 
ki je potrebna za njeno aktualiziranje, vpeljuje možnost zanikanja vrednosti posameznikovega 
sedanjega jaza. Samo–zaničevanje in samo-očrnitev, najsi bo v ponavljajočih a prehodnih 
epizodah ali kot trajna karakteristika, sta pogosta med osebami z visokimi standardi. 
Takšni ljudje pogosto s seboj ravnajo mnogo bolj strogo zaradi svojih pomanjkljivosti, 
kot bi ravnali z drugo osebo. Če storijo napako, odkrijejo svojo nevednost v nečem, 
ali pa padejo pod lastne standarde, se ti posamezniki preklinjajo, žalijo in v ekstremnih 
primerih celo fizično kaznujejo. Da bi se izognili temu, se moramo zavedati razlike 
med nezadovoljstvom na eni strani, ter studom, jezo in sovraštvom na drugi. Lahko 
se spoštujete in cenite zaradi tega, kar lahko storite, kar lahko naredite prav, 
in kar lahko dosežete, medtem ko ste obenem nezadovoljni s seboj. Nezadovoljstvo 
pomeni, da verjamete, da ste (in bi morda morali biti) sposobni boljšega. Samo-stud 
pomeni, da verjamete, da bi <em>morali</em> biti boljši, da ste ničvredni če niste 
popolni. Čeprav popolnost merite z lastnimi standardi, je takšna vrsta popolnosti 
tako boleča kot samo–defetistična. </p>
<p id="odstavek-31">Sovraštvo samega sebe prinaša s seboj depresijo in paralizo. 
Boljši odgovor na napake, spodrsljaje in ponavljajoče napake je pohvaliti sebe za 
trenutne in pretekle dosežke ter uspehe, priznati napačno vedenje in se osredotočiti 
na načine, ki bi preprečili ponovitev in minimizirali negativne posledice. Podobne 
pripombe se tičejo skušnjave, da bi potlačili občutke, za katere verjamete, da so 
neskladni z vašim idealom. <a id="om-op-05" href="#op-05" title="Ompomba 5">[5]</a> 
Nekdo lahko, na primer, začuti strah, ko se sooča z neko grožnjo ali negotovostjo. 
Potlačitev občutka, namesto, da bi ga izkusili in v odgovor primerno ravnali, bo 
pokopala pomembne informacije o vas samih in vašem položaju. Boljši odziv je priznati 
nedobrodošlo čustvo strahu, zaskrbljenosti, jeze ali šibkosti, ter nato proučiti 
možne načine za spremembo sebe ali položaja tako, da se ti čustveni odzivi ne bodo 
več ponavljali. V primeru strahu, bi bil odziv lahko več telesne vadbe ali oborožitev, 
za več fizične samozavesti, ali pa priučitev veščin, ki so potrebne za soočanje 
s težavno situacijo. Ali pa bi bila morda najboljša strategija naučiti se živeti 
z neprijetnim občutkom, ter zmanjšati njegovo ostrost s kritičnim izzivanjem osnove 
tega občutka, kot na primer misliti o frustraciji kot o nevšečnosti namesto katastrofi.
</p>
<h2>Kontinuiteta in samo-usmerjanje </h2>
<p id="odstavek-32">Pred opisom nekaterih kognitivnih, fizičnih in psiholoških transformacij, 
ki so mogoče danes, ali pa še bodo mogoče v prihodnosti, bi rad poudaril pomen
<em>jaza</em> pri Samo—transformaciji. Diskusije o dejanskih in hipotetičnih primerih 
radikalnih transformacij običajno pripeljejo do vprašanja, <q>Toda ali je oseba 
po spremembi zares ista oseba, kot tista pred spremembo?</q> To vprašanje je preveč 
kompleksno, da bi ga lahko tukaj primerno raziskali.
<a id="om-op-06" href="#op-06" title="Ompomba 6">[6]</a> Omejil se bom na trditev, 
da je pomemben faktor, ki določa, če je oseba, ki je podvržena dramatični spremembi 
logično še vedno ista, obseg, v katerem ta oseba izbira in usmerja spremembo.
</p>
<p id="odstavek-33">Pomen, v katerem sta posameznika pred in po transformaciji enaka, 
je logičen, ne kvalitativen. Po hipotezi je jasno, da sta signifikantno različna 
v kvantitativnem smislu. Vendar pa sta enaka—logično identična—če se ju lahko upravičeno 
smatra za dve časovni stopnji enega trajajočega bitja. Če oseba utrpi masivno možgansko 
poškodbo, ki povzroči izgubo vseh racionalnih kapacitet, velike spremembe pri čustvenih 
odzivih, nezmožnost prepoznati dobre prijatelje ter izgubo spomina, je psihološka 
povezava med predhodnim in sedanjim posameznikom prešibka, da bi ju lahko smatrali 
za isto osebo (čeprav lahko trdimo, da jima je isto <em>telo</em>). Ni potrebno, 
da se mora za izgubo kontinuitete (vsaj načeloma) zgoditi <em>izguba</em>. Če se 
posameznikova celotna psihologija spremeni v trenutku, ter so te spremembe spremembe 
na boljše (tudi po posameznikovih standardih pred spremembo), je osebna kontinuiteta 
uničena, posameznik pa je postal nova oseba. Očitno je, da obstaja celoten spekter 
med primeri popolne diskontinuitete in popolne odsotnosti spremembe; osebno kontinuiteto 
je mogoče razkrojiti do različne mere. </p>
<p id="odstavek-34">Obstajata dva razloga, zakaj je samo-usmerjenost posameznikove 
transformacije pomembna pri vzdrževanju kontinuitete. Bolj očiten razlog je, da 
je manj verjetno, da bi druge osebe povzročile na vas spremembe, ki bi jih izbrali 
vi, zato ker ne vedo, kaj naj bi bile, ali pa zato, ker bi na modifikacije, ki bi 
jih izbrali oni, vplivali njihovi lastni interesi. Drugi razlog je, da je za kontinuiteto 
potrebno, da se poznejše stopnje posameznika <em>razvijejo</em> iz zgodnejših stopenj, 
namesto, da bi jih preprosto zamenjale. Tako zamenjava 90% posameznikovih možganov 
z nevralno materijo drugačne konfiguracije ne bi ohranila kontinuitete, saj ni mogoče, 
da bi bila nastala oseba razvita iz predhodne. Spreminjanje nas samih bo bolj verjetno 
povzročilo stalno razvijanje kot razkrajanje jaza, saj bo izid bolje odseval naše 
vrednote in cilje. Pri izbiri tega, katere spremembe bomo povzročili in kdaj jih 
bomo povzročili, bomo bolje sposobni integrirati nove ali modificirane karakteristike 
v naš celotni značaj. Nadzor nad našo lastno transformacijo bo rasel v pomenu, ko 
bodo vpeljane nove, močnejše tehnologije (nekatere so opisane spodaj), t. j. genski 
inženiring, nevrokemična modulacija razpoloženja in znanja, nevralno-računalniška 
integracija. </p>
<h2>Kognitivna samo–transformacija</h2>
<p id="odstavek-35">Ta kategorija samo–transformacije obsega intelektualne vrline, 
ki pospešujejo osebno rast, ne–tehnološke metode za izboljševanje inteligence in 
racionalnosti, ter tehnologije, ki so zmožne povečati naše intelektualne sposobnosti 
do nadčloveških nivojev. </p>
<p id="odstavek-36">Intelektualne vrline so tiste trajne vrednosti osebnosti, ki 
se razodevajo v naših metodah in navadah razmišljanja. Racionalnost—neomejena uporaba 
kritičnega razmišljanja—bi bilo potrebno obravnavati kot primarno intelektualno 
vrlino. Racionalno razmišljanje pomeni, da ne verjamemo vsaki trditvi; zanj je potrebna 
navada postavljanja vprašanj, kot so: <q>Kakšne dokaze imate za to?</q> <q>Kdo to 
trdi?</q> Racionalnost pomeni izpraševanje, raziskovanje, ocenjevanje lastnih prepričanj 
glede njihove skladnosti in utemeljenosti, ter izogibanje verjeti trditvam preprosto 
zato, ker je to enostavno, ali pomirjujoče. </p>
<p id="odstavek-37">Racionalnost ne dovoljuje prostora za sprejemanje idej z vero.
<em>Vera</em>, v smislu, v katerem je uporabljena tukaj, pomeni verjeti v nekaj 
popolnoma brez ali v nasprotju z dokazi; izraza ne uporabljam v smislu, ki bi vključeval 
zaupanje v nekaj, kar nekdo reče, kjer je to zaupanje upravičeno na osnovi preteklih 
izkušenj. Vera kot metoda osebne transformacije vodi v stagnacijo, saj se ponavljajoči 
neuspeh te metode, da bi pripeljala do rezultatov, ignorira ali racionalizira. Kritična 
racionalnost igra bistveno vlogo pri učinkovitem ocenjevanju konkurenčnih sredstev 
za doseganje naših ciljev. Morali bi, na primer, biti odprti za dokaze, ki kažejo 
neučinkovitost trenutnih nootropikov (pametnih drog), da ne bi zapravljali svojih 
sredstev in da bi bili prosti za zasledovanje drugih metod. </p>
<p id="odstavek-38">Določiti kje potegniti mejo med vztrajnostjo in vero je lahko 
težavno. Nekatere metode samo–izboljševanja pričnejo delovati šele po znatnih in 
ponavljajočih prizadevanjih; če jih opustimo prezgodaj, bo to prav tako nerazsodno 
kot če se držimo neuspešnih metod. Vednost kdaj opustiti eno pot raziskovanja zaradi 
nove bo deloma odvisno od našega znanja o naših lastnih nagnjenjih za prezgodnjo 
opustitev ali za iracionalno vztrajanje. Za kritično racionalnost je torej potrebno 
ravnotežje; to ni preprosto vprašanje stalne in skrajne kritičnosti. Nagnjenje k 
nenehnemu kritiziranju vseh poskusov samo–izboljševanja lahko odseva izmikanje odgovornosti 
izbrati določeno metodo in jo implementirati, ne pa upravičene previdnosti. </p>
<p id="odstavek-39">Za doseganje tega ravnotežja med vztrajnostjo in kritično analizo 
je potrebna zmožnost za toleriranje negotovosti in dvoumnosti. Avtoritarne osebnosti, 
kakor avtoritarne vlade, ne prenašajo nestrinjanja, negotovosti ali alternativ. 
Zahtevajo zvestobo enemu samemu cilju, eni sami metodi, eni sami instituciji. Živeti 
ekstropično kliče k razvoju in vzdrževanju nasprotne zmožnosti za sprejemanje alternativ, 
za spodbujanje raznolikosti mnenj, ter uspevati na negotovosti. Samo sposobnost, 
da ostanemo odprti za nove informacije in dokaze, bo učinkovita v našem prizadevanju 
za samo–transformacijo. Ravnali se bomo po izreku <cite>R.A. Wilsona</cite>: <q>
Nespremenljiva prepričanja delajo kaznjence </q>(<q lang="en">Convictions make convicts</q>), 
in razmišljali v smislu delovnih hipotez namesto gotovih prepričanj, ter uporabljali 
verjetnostne kategorije <em>mehke logike</em> namesto črnega in belega noža klasične 
logike. Lahko se naučimo uživati v napredku, ki ga predstavlja dejstvo, da smo večkrat 
popravljeni, bolj kot v tem, da bi uživali v udobju gotovega prepričanja. Ne samo, 
da bo to osebnostno bolj učinkovito, uspevati na negotovosti in popravljanju bo 
zmanjšalo medosebne konflikte, ter nam omogočilo sprejemati vrednosti argumentov 
drugih posameznikov, ne da bi morali zavračati celoten njihov argument ali napadati 
zagovornika argumenta. </p>
<p id="odstavek-40">Kognitivna samo–transformacija od nas zahteva, da iščemo in 
uporabljamo najučinkovitejše metode za povečevanje naše inteligence. Učinkovito 
razmišljanje je mogoče le, če proučujemo sam proces razmišljanja, da bi odkrili 
šibkosti v tipičnih načinih mišljenja, ter našli načine za izboljšanje naših analitičnih 
in ustvarjalnih zmožnosti. Meta–razmišljanje (razmišljanje o razmišljanju) bo očitno 
vsebovalo študij osnov logike, statistike in nekaterih področij matematike. Mogoče 
je tudi, da bo vsebovalo novejše področje mehke logike, kot je implementirana v 
novi generaciji elektronskih naprav, za ravnanje z nenehno spreminjajočimi se količinami. 
Svoje razmišljanje z ozirom na sprejemanje odločitev lahko še dalje izostrimo s 
študijem področij teorije iger in strategije, z uporabo razmišljanja s pomočjo ponavljajoče 
zapornikove dileme (kot ilustrirano v Axelrodovem razsvetljujočem delu), ali bolj 
kontroverzno, Hofstadterske nadracionalnosti. Ta področja, dodana razumevanju človeške 
psihologije, bodo povečala našo učinkovitost v osebnih interakcijah, ter izboljšala 
našo sposobnost za doseganje lastnih ciljev, medtem ko poskrbimo, da se drugi pri 
tem počutijo zadovoljne in ne frustrirane. </p>
<p id="odstavek-41">Kognitivni psihologi so demonstrirali pristranskosti v človeškem 
razmišljanju o verjetnosti negotovega dogodka, ali v vrednosti negotove kvantitete. 
Pokazali so, da se <q>zanašamo na&nbsp; omejeno število hevrističnih načel, ki zmanjšujejo 
kompleksne naloge ocenjevanja verjetnosti in predvidevanja vrednosti na enostavnejše 
operacije presojanja. Na splošno so te hevristike precej uporabne, vendar včasih 
vodijo do resnih in sistematičnih napak</q>.
<a id="om-op-07" href="#op-07" title="Ompomba 7">[7]</a> Primer je reprezentativnostna 
hevristika, v kateri se verjetnosti ocenjujejo glede na stopnjo do katere je A reprezentativen 
za B (stopnja do katere je A podoben B). Na primer, če dobi opis posameznika, ki 
je plah, rad pomaga, nezainteresiran za resnični svet, vendar redoljuben, ter s 
strastjo za organizacijo, bi večina ljudi s pomočjo seznama poklicev ugibala, da 
je knjižničar. Ta ocena bo običajno izpeljana brez ozira na predhodne verjetnosti; 
tudi če obstaja mnogo več kmetovalcev kot knjižničarjev, na primer, bo domnevano, 
da je posameznik knjižničar, zaradi skladanja njegovega opisa s stereotipom knjižničarjev. 
Izogibanje neprimerni uporabi hevristik kot je na primer ta, je izjemno težavno. 
Merjenje verjetnosti s skladanjem s stereotipom se zdi naravni rezultat delovanja 
naših možganov. Naša nevralna omrežja oblikujejo paradigme ali zglede, s katerimi 
primerjamo vstopne informacije. <a id="om-op-08" href="#op-08" title="Ompomba 8">
[8]</a> Bolj kot se seznanjamo s temi pristranskostmi, pogosteje jih bomo opazili 
in jih popravili. </p>
<p id="odstavek-42">Druge tipične hevristike in pristranskosti vsebujejo razpoložljivostno 
hevristiko v kateri precenjujemo verjetnost dogodka, ker se z lahkoto spominjamo 
podobnega dogodka. Zato je mogoče, da ne bom kupil Dellovega računalnika, ker se 
spominjam težav, ki jih je z njim imel moj prijatelj, čeprav ni razloga za prepričanje, 
da je to statistično signifikantno. Kockarjeva zmota, ki vsebuje zmotne domneve 
o verjetnosti in vzročnosti, je dobro znana. Druge napake izhajajo iz zmotnih prepričanj, 
povezanih s statistično regresijo, od opiranja naših ocen na predhodne ocene (vrsta 
kognitivnega konformizma) ter združevanja korelacij iz vzročnosti. </p>
<p id="odstavek-43">Na voljo je še mnogo drugih metod kognitivnega izboljševanja, 
celo brez uporabe tehnologije. Splošna semantika
<a id="om-op-09" href="#op-09" title="Ompomba 9">[9]</a> opozarja na intelektualne 
pasti, kot je na primer popolno enačenje ene stvari z drugo (<q>John <em>je</em> 
republikanec</q>), ter celo ponuja revizijo angleščine—E-prime
<a id="om-op-10" href="#op-10" title="Ompomba 10">[10]</a>—ki se poskuša izogniti 
uporabi oblik glagola <em>biti</em>. Umetni jeziki, kot Loglan/Lojban bi lahko poplačali 
naše preučevanje s tem, da nam ponudijo lingvistični medij, ki je specifično zasnovan 
za preprečevanje nenamerne dvoumnosti. Filozofija znanosti lahko izboljša naše razumevanje 
eksperimantalnih postopkov in znanstvene upravičenosti
<a id="om-op-11" href="#op-11" title="Ompomba 11">[11]</a>. Tehnike za hitro branje 
nam omgočajo povečati učinkovitost našega zbiranja informacij, medtem ko nam številne 
spominske tehnike omogočajo, da zadržimo več pridobljenih informacij. To so samo 
nekatera izmed ne-tehnoloških sredstev, ki so na voljo za naš projekt kognitivnega 
izboljševanja, izmed katerih vsako posebej zasluži vsaj en članek zase. </p>
<p id="odstavek-44">Sedanje in bodoče tehnologije bodo še bolj razširile naše intelektualne 
zmožnosti v povezavi s prej omenjenimi sredstvi. Videti je, da sedanja generacija 
nootropikov (pametnih drog) blago učinkuje pri relativno mladih, zdravih osebah, 
vendar pa bi nam sčasoma moralo boljše razumevanje nevrokemije, sinteza močnejših 
sestavin in natančnejši mehanizmi za dostavo omogočiti, da bomo presegli naše biološke 
in nevrološke omejitve. Naše kapacitete za organiziranje in predstavljanje informacij 
je močno razširila uporaba računalnikov, splet pa nudi praktično neskončen vir dokumentov, 
razprav in strokovnega znanja. Pojav prve generacije osebnih digitalnih pomočnikov 
(<abbr title="Personal Digital Assistant" lang="en">PDA</abbr>-jev) v letu 1993 
naznanja dobo vedno bolj prenosne osebne računske moči in komunikacijske prožnosti. 
Kmalu boste lahko stopili v stik z večino ljudi, ter se povezovali z oddaljenimi 
podatkovnimi bazami, ne glede na to, kje se nahajate. Programski agenti in `vedoboti&#39; 
nam bodo pomagali zbirati informacije, ki nas zanimajo, ter nas tako rešili napornega 
dela iskanja in urejanja informacij. Nedavni poskusi povezave biološkega nevrona 
s poljskim tranzistorjem pa napovedujejo dan, ko bodo kibernetski pomočniki v naših 
glavah. Sčasoma bodo naši računalniki tesno integrirani z našimi možgani, ter bodo 
tako postali del nas in odstranili prepreke za dosego transčloveške inteligence.
<a id="om-op-12" href="#op-12" title="Ompomba 12">[12]</a> Prav tako bomo lahko 
z genskim inženiringom spremenili naše možgane in razširili njihove zmožnosti, ter 
celo uploadali našo zavest na superiorno strojno opremo in si tako podelili neomejeni 
potencial postčloveške inteligence.
<a id="om-op-13" href="#op-13" title="Ompomba 13">[13]</a> </p>
<h2><strong>Fizi</strong><strong>č</strong>na samo–transformacija </h2>
<p id="odstavek-45">Superiorno kognitivno delovanje ne bo dolgo obstalo, če se bodo 
naša telesa kvarila, starala in umirala. Dviganje osebne ekstropije bo zato vsebovalo 
fizično samo–transformacijo. Kot s kognitivnim izboljševanjem, je množico fizičnih 
izboljšav mogoče opraviti brez uporabe sodobnih ali prihajajočih tehnologij. Živeti 
entropično bo vsebovalo skrb za maksimiziranje našega zdravja s pomočjo prehrane 
in vadbe, od široko razširjenih praks, kot so visoko–vlakninska, nizko–maščobna 
hrana, trening z utežmi in aerobična vadba, do uveljavljenih, vendar manj znanih 
praks, kot je nizko kalorična, zelo visoko hranljiva Walford (visoko/nizko) dieta
<a id="om-op-14" href="#op-14" title="Ompomba 14">[14]</a>, ki je dosledno zmanjšala 
pojav mnogih bolezni, ter podaljšala tako povprečni kot maksimalni življenjski razpon 
pri precej različnih vrstah živih bitij (V novejšem času velik potencial kažeta 
predvsem 10% rešitev Raya Kurzweila ter Rayev in Terryev program, opisan v knjigi 
Fantastic Voyage, op. prev.). </p>
<p id="odstavek-46">Tudi z ekstropično predanostjo fizični transformaciji se soočamo 
s konfliktnimi izbirami. Fizična transformacija se nanaša na skupek ciljev, ki vključujejo 
zdravje, dolgoživost, moč, prožnost, hitrost, vzdržljivost, prilagodljivost in lepoto. 
Nekateri izmed teh ciljev so morda, do neke mere, medsebojno nekonsistentni. Walfordova 
dieta, na primer, je učinkovita pri izboljševanju zdravja in dolgoživosti, vendar 
pa bo zadrževala nastajanje obsežnejše mišične mase. Če pa se odločimo, da bomo 
prvenstveno sledili skrajnim fizičnim zmogljivostim, pa naj bodo to moč, vzdržljivost, 
hitrost ali prilagodljivost, se bomo verjetno morali odreči določeni meri zdravja, 
dolgoživosti ali morebitne lepote (odvisno od vaših standardov). Aerobična vadba, 
ki presega približno 30 minut, tri do štirikrat tedensko, bo sicer povečala vzdržljivost, 
vendar pa ne bo povzročila dodatne kardiovaskularne zaščite, medtem ko bo proizvedla 
več aktivnosti prostih radikalov in poškodb, ter (začasno) zmanjšala imunske funkcije. 
Vbrizgavanje anaboličnih steroidov bo zanesljivo povečalo mišično maso in moč, vendar 
pa trajna uporaba prinaša zdravju zelo škodljive posledice. Čeprav naj bi se vsi 
ekstropijci ukvarjali z vadbo in premišljeno dieto, je posamezna kombinacija zmogljivosti 
proti zdravju in dolgoživosti osebna izbira. </p>
<p id="odstavek-47">Prihajajoča desetletja bodo prinesla tehnologije transformacije, 
ki nam bodo omogočile modificirati, izboljšati in zamenjati naša človeška, biološka 
telesa s superiornimi mediji, ki bodo vredni naše razvijajoče inteligence. Vedno 
bolj se bodo tisti izmed nas, ki si želijo teles, drugačnih od teh, ki so se razvila 
v naravnih procesih, pričeli posvečati procesu, ki ga sam imenujem <em>transbiomorfoza—</em> 
inženiring izboljšanih teles s posegom v biološke procese ter inkrementalna zamenjava 
naših bioloških oblik s sintetičnimi telesi za vzdrževanje življenja. Kot je Nietzsche 
spoznal v poznem devetnajstem stoletju, človeštvo ne predstavlja zaključka zgodbe 
o evoluciji: </p>
<blockquote class="emphatic">
	<p id="odstavek-48">…Človek je vrv, pritrjena med žival in nadčloveka—vrv nad 
	breznom… kar je veličastnega v človeku je to, da je most in ne cilj. </p>
</blockquote>
<p id="odstavek-49"><cite>Friedrich Nietzsche <span class="cite-book">(Tako je govoril 
Zaratustra, 1. del, str. 3)</span></cite></p>
<p id="odstavek-50">Že sedaj lahko izboljšamo svoje zdravje in dolgoživost z množico 
prehranskih dodatkov in zdravil. V letu 1990 se je prvič pričela genska terapija; 
lahko pričakujemo napredek genskega inženiringa od obnavljanja okvarjenih sistemov 
(sodobna medicinska paradigma) do preseganja naravnih omejitev (jutrišnja medicinska 
paradigma). Umetni organi, o katerih se veliko govori, bodo prehodno sredstvo, le 
nadomestek, do prihoda nanotehnološke medicine, ki bo, brez rezev ali zastrupljanja, 
zdravila bolezni, regenerirala okončine, preokrenila staranje in nam omogočila ojačati 
naše kosti, močno okrepiti naš imunski sistem, ter na novo zasnovati naša telesa, 
po naši volji. <a id="om-op-15" href="#op-15" title="Ompomba 15">[15]</a> Poleg 
strukturalnih izboljšav lahko pričakujemo do tedaj nevideno mero nadzora nad našim 
izgledom, vključno z možnostjo popolne in povratne spremembe spola. </p>
<p id="odstavek-51">Transbiomorfoza bo vključevala združevanje strojev in tehnologij 
s človeškim telesom. Prej sem omenil, da bodo računalniki postajali še manjši, medtem, 
ko bo njihova moč naraščala, povezljivost z našimi možgani pa bo rasla, dokler ne 
postanejo del naših možganov. Lahko pričakujemo tudi, da se bodo naši čuti izostrili, 
prav tako pa da bodo dodani novi čuti prek vmesnikov z mehaničnimi senzorji. </p>
<p id="odstavek-52">Večina ljudi se ob možnosti človeško–strojne integracije ali 
združevanja počuti vznemirjene ali zgrožene. Bojijo se, kar je razumljivo, da bi 
z <em>mehanizacijo</em> izgubili svojo človečnost. Ta strah še podpihujejo popularne 
podobe, pa naj bo to kolektivistična grozota Borgov v <cite>Star Trek: The Next 
Generation</cite>, programirano obnašanje Robocopa, ali toge robotske podobe v pionirski 
tehno glasbi Kraftwerka. Mehanizaciji te vrste se je dejansko potrebno izogibati, 
saj življenju jemlje vitalnost, poenostavlja misli in obnašanje, ter odvrača posrednika 
programiranju in zunanjemu nadzoru. To je prava antiteza ekstropijskemu gonilu po 
samo–realizaciji, osebni rasti in individualni svobodi. Ta nezaželena in zavajajoča 
označevanja termina <em>mehanizacija</em> dajejo jasno vedeti, zakaj raje govorim 
o transbiomorfozi. Naša bodoča integracija z izdelki tehnologije ne bo mehanizirajoči, 
omejujoči ali odvzemajoči proces, temveč njegovo popolno nasprotje. </p>
<p id="odstavek-53">Pretekla leta so razkrila jasen trend za izdelavo naših umetnih 
organov (v abstraktnem pomenu), ki so spremenljivi, odzivni in živeči. Medtem ko 
se bodo strogo programirani računalniki verjetno vedno uporabljali za določene namene 
(zaradi njihove neverjetne hitrosti pri logičnem računanju), smo priča pojavu povezljivostnih 
strojev—nevralna omrežja, ki se učijo iz izkušenj, se prilagajajo in rešujejo probleme, 
ne da bi človek pri tem določil algoritme. Takšna umetna nevralna omrežja so modelirana 
(bolj ali manj abstraktno) po možganskih funkcijah. Novo področje umetnega življenja 
(A-Life/U-življenje) <a id="om-op-16" href="#op-16" title="Ompomba 16">[16]</a> 
poskuša razviti računske in robotske organizme, ki delijo karakteristike našega 
znanega življenja na osnovi ogljika. Programski inženirji razvijajo vedobote in 
druge programske posrednike, ki se odzivajo na naše potrebe in želje, se od nas 
učijo in nam pomagajo. Mehka logika se implementira v elektronskih napravah, ter 
odstranjuje potrebo po okornih vklop/izklop odzivih. Ti in drugi primeri ponazarjajo 
načine, na katere se nekatere tehnologije oddaljujejo od tradicionalnega okornega 
strojnega obnašanja, ter se razvijajo v smeri k organskim, prilagodljivim, kompleksnim 
funkcijam, ki so primerne za dopolnjevanje naših omejenih možganov. </p>
<h2>Psihološka transformacija</h2>
<p id="odstavek-54">V tem delu bom komentiral samo–transformacijo, kot se nanaša 
na osebnost in obnašanje. Ta del bo vseboval tisto, kar bi običajno poimenovali 
moralnost—vprašanja o tem, kakšna obnašanja in nagnjenja so <em>dobra</em> in
<em>slaba.</em> Vendar pa so standardne predstave o dobrem in slabem globoko omadeževane 
z religiozno metafiziko, ki sem jo že zavrnil. Namesto moralnih konceptov bi lahko 
ocenjevali naše psihološke karakteristike kot zdrave in nezdrave ali bolne. Kakor 
pravi Norton, izražajoč Nietzschejev pogled: <q>Zdravje označuje vse, kar doprinaša 
k večji vitalnosti, medtem ko bolezen karakterizira karkoli, kar doprinaša k degeneraciji 
in koncu življenja.</q> <cite class="cite-book">(Norton, str. 82.)</cite> </p>
<p id="odstavek-55">Če naj aktualiziramo svoj idealni jaz, moramo najprej izbrati 
ta jaz. Jaz, s katerim se soočimo, ko prvič pogledamo vase, morda ni jaz, ki smo 
ga izbrali. Preden pa se lahko realiziramo, se moramo odkriti in izbrati. Za to 
je potrebno temeljito, neomajno samo–preiskovanje, da bi odkrili izvire naše trenutne 
psihologije. Razkrili bomo prispevke naše družine, naših učiteljev in naše kulture 
h našemu razvoju, ter tako videli, da smo mnoge izmed teh vplivov absorbirali v 
večji meri nezavedno in nekritično. Izbira idealnega jaza od nas zahteva, da <em>
ponovno ocenimo vse vrednote</em>, da na našo osebnost gledamo kot na zanimivega 
neznanca in določimo, če želimo potrditi, spremeniti ali opustiti vsako izmed naših 
pomembnih prepričanj, navad, asociacij, zvez in nagnenj. Ker je samo–transformacija 
dinamičen proces in idealni jaz nenehno razvijajoča se paradigma, morajo začetnemu 
obdobju ponovnega ocenjevanja slediti ponavljajoče samo–preiskovanje in popravki 
smeri. Vrsta psiholoških tehnik lahko pospeši samo–razumevanje (kot je vaja v dopolnjevanju&nbsp; 
stavkov, ki jo pogosto uporablja Nathaniel Branden
<a id="om-op-17" href="#op-17" title="Ompomba 17">[17]</a>), kakor tudi meditacijske 
tehnike. Nekateri notranji raziskovalci poročajo o prebojih, ki so jih povzročile 
droge kot sta empatetični MDMA (Ecstasy&quot;) in psihedelični LSD. </p>
<p id="odstavek-56">Ko je bil jaz enkrat potrjen in idealni jaz ali optimalna osebnost 
ustvarjena, moramo prevzeti odgovornost za svoja življenja, ter zahtevati pravico 
do samoodločbe. V našem prizadevanju za samo–realizacijo in transformacijo bomo 
hoteli eksperimentirati z alternativnimi metodami rasti, vključno s tistimi, ki 
smo jih omenili prej. Za to je potrebno, da se drugi ne vmešavajo v naše svobodne 
in odgovorne odločitve. Žal si vlada ZDA, tako kot v vsaki drugi državi na svetu, 
jemlje moč omejevati naše eksperimentiranje. V našem iskanju zdravja, dolgoživosti 
in kognitivnih izboljšav je naš največji sovražnik v ZDA Agencija za živila in zdravila 
(<abbr title="Food and Drug Administration" lang="en">FDA</abbr>), s svojim monopolističnim 
postopkom odobravanja. <a id="om-op-18" href="#op-18" title="Ompomba 18">[18]</a> 
Prepreke samo–razvoju, ki jih postavljajo agencije, kot je ta, kažejo, da bi morali 
politična ozaveščenost in akcija tvoriti del naših načrtov za transformacijo. Le 
v resnično svobodni skupnosti lahko v polnosti realiziramo svoj potencial. </p>
<p id="odstavek-57">Zunanjih preprek ne bi smeli nikoli uporabljati kot izgovor, 
zakaj nam ni uspelo raziskati naših potencialov z mnogimi načini, ki nam ostajajo 
na voljo. Lahko preizkušamo nove kariere in projekte, razvijamo nove veščine in 
nove aspekte jaza; lahko se družimo z različnimi vrstami ljudi; eksperimentiramo 
z novimi vrstami medsebojnih odnosov; ter obiskujemo nove lokacije in se spoznavamo 
z raznolikimi kulturami. Predanost eksperimentiranju, fleksibilnosti in osebni evoluciji 
nas bo varovala pred našim lastnim dogmatizmom, stagnacijo in brezbrižnim udobjem 
konformizma. </p>
<p id="odstavek-58">Bistvena značilnost uspešne psihološke samo–transformacije je 
samo–disciplina. Brez zmnožnosti nadzorovati naše impulze in vzdrževati skrbno načrtovano 
smer, bomo zapravili svoje energije v vseh smereh. Pomanjkanje samo–nadzora nas 
pušča ranljive tistim, ki bi nas radi uporabili kot orodja za svoje cilje: <q>Tistemu, 
ki ne more biti poslušen samemu sebi, je ukazovano.</q> Samo–disciplina in zavestno 
samo–vodenje naših življenj nam bosta omogočila dosegati vedno višje cilje, ko po 
vsakem triumfu dvigamo svoj pogled vedno višje. Učinkovito samo–vladanje nas bo 
osvobodilo želje nadzorovati druge. V nasprotju s splošno interpretacijo, <cite>
Ubermensch</cite> <em>ni</em> Svetlolasa zver, osvajalec in ropar. Je tisti, ki 
ne vlada drugim in ki ne dopušča, da bi mu drugi poskušali vladati. Razviti, samo–izbrani 
jaz bo izžareval dobronamernost, ter oddajal presežek zdravja in samo–zaupanja. 
Kot dobro oblikovani in integrirani posameznik, bo imela samo–transformirajoča oseba 
moč biti odkrita in iskrena, za razkrivanje in izražanje same sebe. Nekdo, ki je 
dolgo prakticiral samo–transformacijo bo dajal videz globine, stabilnosti, discipline 
in mirnosti. <a id="om-op-19" href="#op-19" title="Ompomba 19">[19]</a> </p>
<p id="odstavek-59">Spreminjanje aspektov naše osebnosti in določanje našega duševnega 
stanja je lahko zelo težavno. Ne–tehnološkim orodjem, ki so nam že na voljo, se 
bodo kmalu pridružila močna sredstva kognitivne in čustvene modulacije. Modifikacije 
naše DNK in posledična možganska struktura bodo lahko sposobne spremeniti stare 
evolvirane nagone, nad katerimi imamo trenutno le minimalni nadzor. Lahko bomo, 
na primer, zanesljivo nadzorovali naš spolni nagon, ozemeljski nagon in nagon po 
nasilju. Če bomo razumeli povezavo med našo možgansko strukturo in endemičnimi hrepenenji 
po intelektualnem udobju in gotovosti, bomo morda lahko sposobni modificirati sami 
sebe (z ozirom na posledice), da bi zmanjšali svojo potrebo po tem, da imamo <em>
prav</em>, ter zvišali našo toleranco za resno razmišljanje o alternativnih interpretacijah 
sveta. </p>
<p id="odstavek-60">Ker sta naša kognitivna in emocionalna plat globoko prepleteni, 
bi nam morale bodoče zmožnosti spreminjati gene, modificirati hormonsko proizvodnjo 
nevroendokrinalnega sistema, ter vplivanje na stopnje številnih navrotransmiterjev, 
omogočiti mnogo večjo izbiro tega, kako običajno mislimo in kako se počutimo. Lahko 
bomo razvili vsadke za izločanje kemikalij, ki jih bo nadzoroval računalniški vmesnik, 
povezan z našimi možgani, kar nam bo omogočalo naglo spreminajnje našega duševnega 
stanja, na primer znatno povečati pozornosti, ali pa prekinitev spolnih impulzov, 
kadar so moteči, ali pa se pripraviti za velik intelektualni izziv.
<a href="#op-20" id="om-op-20" title="Ompomba 20">[20]</a> Te možnosti bodo morda 
razburile nekatere ljudi, vendar so le razširitev vsakdanjih, mnogo bolj primitivnih 
metod nevrološkega in čustvenega nadzora, kot so uporaba vadbe, seksa, hrane, drog 
in televizije. </p>
<p id="odstavek-61">Poskušal sem demonstrirati osrednjost samo–transformacije za 
ekstropijsko življenje, ter raziskati več aspektov in sredstev za samo–transformacijo. 
Pred nami se razprostira prihodnost z odprtim koncem ter velikanskim potencialom 
za definiranje in transformiranje nas samih do razsežnosti, ki so bile v vsej pretekli 
človeški zgodovini nepredstavljive. Kot je pričakovati v zvezi s to temo, sem se 
osredotočal na <em>jaz</em> kot na posameznika, saj mora vsak izmed nas vzeti svojo 
usodo v svoje roke, ter sprejeti odgovornost za to kar smo in to, kar lahko postanemo. 
Ta poudarek na posamezniku naj ne bo vzet kot znižanje vrednosti obsežnemu doprinosu, 
ki so ga za samo–razvoj prispevale ustrezne skupine in subkulture. Ni potrebno, 
da smo izolirani, popolnoma samo–vzdrževani izvrševalci. Podpora in spodbujanje 
naših ekstropično–razpoloženih so–oseb je velikanske vrednosti. Ekstropijska prijateljstva, 
kulturne skupine in aktivnosti nam nudijo stimulus za gibanje naprej, navzgor, navzven. 
Spodbujajmo drug drugega s postavljanjem zgledov, kaj vse je mogoče doseči, delimo 
svoja odkritja in se pospešujmo k doseganju individualne in kulturne odličnosti.
</p>
<p></p>
<h2>Opombe</h2>
<div class="footnotes">
	<p><a id="op-01" href="#om-op-01" title="Omemba opombe 1">[1]</a> Druga ekstropijska 
	načela sem razvijal v preteklih izdajah Extropy: <cite>Spontaneous Order</cite> 
	v Order Without Orderers, Extropy #7 (vol.3, no.1), in Dynamic Optimism, Extropy 
	#8 (vol.3, no.2), ter povzel vseh pet načel v The Extropian Principles 2.6.
	</p>
	<p><a id="op-02" href="#om-op-02" title="Omemba opombe 2">[2]</a> Pregled vedno 
	bolj optimističnih pogledov profesionalnih gerontologov se je pojavil v Life, 
	Oktober 1992. </p>
	<p><a id="op-03" href="#om-op-03" title="Omemba opombe 3">[3]</a> Glej Transhumanism: 
	A Futurist Philosophy. Extropy #6 (Summer 1990). </p>
	<p><a id="op-04" href="#om-op-04" title="Omemba opombe 4">[4]</a> Izraz <em>
	Optimalna osebnost</em> si sposojam iz odlične novele Bruca Sterlinga, postavljene 
	v bližnjo prihodnost, z naslovom <cite>Islands in the Net</cite>, čeprav je 
	v Islands optimalna osebnost pogosta halucinacija in ne zavestno konstruirani 
	model. </p>
	<p><a id="op-05" href="#om-op-05" title="Omemba opombe 5">[5]</a> Dobro razpravo 
	o tem je mogoče najti v knjigah Nathaniela Brandena, še posebej v The Disowned 
	Self in Honoring the Self. </p>
	<p><a id="op-06" href="#om-op-06" title="Omemba opombe 6">[6]</a> Vprašanje 
	analiziram podrobneje v Poglavju 6 moje doktorske disertacije iz filozofije 
	(v nastajanju), The Diachronic Self: Identity, Continuity, Transformation. Stopite 
	v stik z mano na Extropy Institute, če želite kopijo. </p>
	<p><a id="op-07" href="#om-op-07" title="Omemba opombe 7">[7]</a> Amos Tversky 
	in Daniel Kahneman, str. 3 Kahneman, Slovic, Tversky, 1982. Glej tudi, Nisbet 
	in Ross, 1980. </p>
	<p><a id="op-08" href="#om-op-08" title="Omemba opombe 8">[8]</a> Glej Paul 
	M. Churchland, 1989. </p>
	<p><a id="op-09" href="#om-op-09" title="Omemba opombe 9">[9]</a> Klasična referenca 
	je Alfred Korzybski, <cite>Science and Sanity</cite>, 1933.</p>
	<p><a id="op-10" href="#om-op-10" title="Omemba opombe 10">[10]</a> Na E-Prime, 
	glej D. David Bourland, Jr. in Paul Dennisthor
  </div>
</article>

      <script type="text/javascript">
        //<![CDATA[
      var gaJsHost = (("https:" == document.location.protocol) ? "https://ssl." : "http://www.");
      document.write(unescape("%3Cscript src='" + gaJsHost + "google-analytics.com/ga.js' type='text/javascript'%3E%3C/script%3E"));
      //]]>
    </script>
    <script type="text/javascript">
      //<![CDATA[
    var pageTracker = _gat._getTracker("UA-272995-3");
    pageTracker._trackPageview();
    //]]>
  </script>

</body>
</html>

